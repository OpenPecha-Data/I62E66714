མཚན་ཉིད་གསུམ་ལ

པརིཀལྤིཏལཀཥཎ་ཞེས་བྱ་བ་ཀུན་བརྟགས་པའི ༼༡༥༡བ༡༽མཚན་ཉིད་ཡིན་ཏེ་༑་པརི་སམཾཏཱད་ཅེས་བྱ་བ་ཡོངས་སུ་འམ་ཀུན་ཏུ་༑་ཀལྤི་ཏ་ནི་མེད་པ་འམ་སྒྲོ་བཏགས་པ་ལྟ་བུ་ལ་བྱ་༑་སྤྱིར་ན་གཟུང་བ་དང་འཛིན་པར་བཅས་པའི་ཆོས་ནན་གྱིས་བརྟགས་པ་ལ་བཡ་སྟེ་༑་ཀུན་བརྟགས་པའི་མཚན་ཉིད་ཅེས་བྱ་༑

པརཏནཏྲལཀཥཎ་ཞེས་བྱ་བ་གཞན་གྱི་དབང་གི ༼༢༽མཚན་ཉིད་ཡིན་ཏེ་༑་པར་ནི་གཞན་༑་ཏནཏྲ་ནི་ཏནཏྲྱཏེ་ཇནཾཡཏེ་ཞེས་བྱ་སྟེ་༑་གཞན་གྱི་རྐྱེན་ལ་རག་ལས་ཤིང་རང་མི་འབྱུང་བས་རྟེན་ཅིང་འབྲེལ་པ་འབྱུང་བའི་མིང་སྟེ་༑་གཞན་གྱི་དབང་གི་མཚན་ཉིད་ཅེས་བྱ་༑

པརིནིཥཔནནལཀཥཎ་ཞེས་བྱ་བ་ཡོངས་སུ་གྲུབ་པའི་མཚན་ཉིད་ཡིན་ཏེ་༑་དེ་བཞིན་ཉིད་དང་༑་ཡང ༼༣༽དག་པའི་ཡེ་ཤེས་གཉིས་མི་འགཡཨུར་བ་དང་༑་ཕྱིན་ཅི་མ་ལོག་པའི་ཚུལ་གྱིས་ཡོངས་སུ་རྫོགས་ཤིང་གྲུབ་པས་ན་ཡོངས་སུ་གྲུབ་པའི་མཚན་ཉིད་ཅེས་བྱ་༑


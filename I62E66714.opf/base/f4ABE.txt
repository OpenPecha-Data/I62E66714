གནོད་སྦྱིན་ལ་སོགས་པའི་མིང་ལ་༑ཡཀཥ་ཞེས་བྱ་བ་བ༹ྱཱཀ༼༧༽རཎ་ལས་ཡཀཥ་པཱུཇཱཡཱམ་ཞེས་འབྱུང་སྟེ་༑་ཀུན་གྱིས་མཆོད་ཅིང་སྦྱིན་པ་ལ་བྱ་༑་ཚིག་གཞིན་དུ་དྲངས་ན་ཡ་ཀ་ཙིད་ཀཥིནནནཏཱ་ཏ་ཡཀཥ་ཞེས་བྱ་སྟེ་༑་ཡ་ཀ་ཙི་ད་ནི་སུ་ཡང་རུང་བ་ལ་བྱ་༑་ཀཥཨིནནནཱ་ཏཱི་ནི་གནོད་པར་བྱེད་པ་ལ་བྱ་སྟེ་༑་གཉི་གའི་དོན་དང་སྦྱར་ནས་གན
ོད་སྦྱིན་དུ་བཏགས་༑

༼༢༽གརུཌ་ཞེས་བྱ་བ་ཁྱུང་གི་མིང་སྟེ་ནམ་མཁའ་ལྡིང་ཞེས་བྱ་༑་ཏཱརཀཥ་ཁྱུང་༑་སུཔརཎ་འདབ་བཟང་༑་གརུཌ་འདབ་ཆགས་ཞེས་བྱ་༑་འདི་རྣམས་མ་འདོམ་ན་ཐམས་ཅད་ནམ་མཁའ་ལྡིང་དུ་གདགས་༑

ཀིནནར་ཞེས་བྱ་བ་དུད་འགྲོ་རྫུ་འཕྲུལ་ཅན་གྱི་མིང་སྟེ་༑་བྱད་གཟུགས་མི་དང་ཡུད་ཀྱིས་འདྲ ༼༣༽བས་ན་མི་འམ་ཅི་ཞེས་བྱ་༑

མཧོརག་ཞེས་བྱ་བ་མཧཱ་ནི་ཆེན་པོ་༑་ཨུརག་ནི་ལྟོས་འགྲོ་བ་ལ་བྱ་སྟེ་༑་ཀླུ་འབྲུག་གི་ཁམས་སུ་གཏོགས་པ་སྟེ་༑་སྦྲུལ་ཆེན་པོ་ཡིན་པས་ན་ལྟོ་འཕྱེ་ཆེན་པོ་ཞེས་བྱ་༑


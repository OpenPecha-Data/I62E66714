སམཱཔཏཏི་ཞེས་བྱ་བ་སེམས་དང་སེམས་ལས་བྱུང་བའི་ཚོགས་དམིགས་པ་གཅིག་ལ་འདུ་ཞིང་གཉིས་མཉམ་པར་བྱེད་པའི་མིང་སྟེ་སྙོམས་པར་འཇུག་པ་ཞེས་བྱ་༑

ནབཱ༹ནུཔཱུརབ༹བི༹ཧརསམཱཔཏཏི ༼༣༽ཞེས་བྱ་བ་༑་བསམ་གཏན་བཞི་དང་༑་གཟུགས་མེད་པའི་སྙོམས་པར་འཇུག་པ་བཞི་དང་འགོག་པའི་སྙོམས་པཨར་འཇུག་པ་དང་དགུ་ལ་མཐར་གྱིས་གནས་ཤིང་འཇུག་པའི་མིང་སྟེ་༑་མཐར་གྱིས་གནས་པའི་སྙོམས་པར་འཇུག་པ་དགུ་ཞེས་བྱ་༑

ནིརོདྷསམཱཔཏཏི་ཞེས་བྱ་བ་འདུ་ཤེས་དང་ཚོར་བ་འགོག་ཅིང་ལུས་རྡོ་རྗེ་ལ་སོགས་པ་ཅིས་ཀྱང་མི་ཤིགས་པར་འབྱུང་བ་ཆེན་པོ་རནཨམས ༼༦༽མཐུན་པར་སྒྲུབ་པ་ལ་ཡང་བྱ་༑་ཞི་བ་ལ་གནས་པར་འཇུག་པའི་སེམས་ཀྱིས་ཚོར་བ་དང་འདུ་ཤེས་འགོག་པ་སྙོམས་པར་འཇུགཔ་ལ་ཡང་བྱ་བས་ན་འགོག་པའི་སྙོམས་པར་འཇུག་པ་ཞེས་བྱ་༑

ཨསཾཇཉཱསམཱཔཏཏི་ཞེས་བྱ་བ་འདུ་ཤེས་མེད་པའི་སེམས་ཀྱིས་སྙོམས་པར་འཇུག་པ་ཡིན་པས ༼༧༽ན་འདུ་ཤེས་མེད་པའི་སྙོམས་པར་འཇུག་པཞེས་ཀྱང་བྱ་༑་ཡང་གཅིག་ཏུ་ན་སྙོམས་པར་འཇུག་པ་དེ་འདུ་ཤེས་མེད་པས་ན་འདུ་ཤེས་མེད་པའི་སྙོམས་པའི་འཇུག་པ་ཞེས་བྱ་༑

